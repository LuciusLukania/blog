---
{"dg-publish":true,"permalink":"/takie-przemyslenia/","tags":["ksiazkaoniczym","gardenEntry"]}
---

Czyli taka potrzeba napisania niby książki nie wiem o czym...
## Prolog
Chociaż ilość przeczytanych książek przeze mnie to mniej więcej tyle co lektury w szkole (zakładając że nie przeczytałem wszystkich a w ich miejsce wpadło dosłownie parę innych), mam wrażenie jakbym umiał napisać ich wiele. Czasem historii i myśli kłębi się tyle w głowie że taka książka czy serial chociaż nudny mógłby ją napewno zabić.
### Ciąg dalszy o niczym
No i tu jest problem, książkę może napisać teraz każdy, tak jak każdy może jeździć uberem, a usługi pro czyli brak smrodu fajek to usługa dodatkowo płatna...

Każdy jednak myśli i każdy jednak coś tworzy, nawet jeśli nie chce. Tak powstały pierwsze blogi, teraz notatki osobiste itd. W sumie to jest spoko, bo w dzisiejszym świecie można kopnąć w kalendarz przy tik toku nie pamiętając momentu ładowania smart fona,  a tak można się zatrzymać. To największe wyzwanie dzisiejszych czasów.
### Nic a jednak coś
Tutaj wchodzi pato tworzenie...Instant komunikacja, jak zupka chińska ale wyprodukowana w Radomiu...
Brakuje oddechu i ludzi, brakuje prawdziwego rosołu - coś co jest diabelnie proste do przyrządzenia ale podstawowe składniki przestają być dostępne. Nawet jeśli są to brakuje najważniejszego - czasu.
Ten czas ciągle jest bo jest stały, tylko w zestawieniu z instant szamą wszystko traci smak, bo jest zbyt subtelne.
Mam na myśli interakcje i relacje ludzi, brzmienie głosu i przepływ energii.
### Ta cała papka dopaminy
Sociale chcą scrollowanie, skrolowanie daje dopaminę, to producenci smartfona dają pro motion albo gamingowe odświeżanie jak w fpsach po to żeby scroll i swipe były na levelu PRO jak w E-SPORCIE.
Super, nic dziwnego że skupienie się na filmie trwającym 5 minut wywołuje taką złosć i frustrację skoro można to skrócić za pomocą AI do jednego zdania albo 10 sekundowego shorta... Ciekawe czy ludzie widząc czarnobiały film zastanawiają się czy kiedyś świat był czarnobiały ale dopiero w latach 70 apple wprowadziło na rynek kolorowe światło ...
Tak bo właśnie chodzi o to że mamy tak dużo, że firmy wymyślają nam nasze nowe potrzeby i nasze największe pragnienia. Jak smartfon który ma wszystko może mieć więcej, jak procesor może być mniejszy jeśli pojedyńcze tranzystory są wielkości atomów. Jestem zwolennikiem postępu i technologi i podejscia nie tylko co ale jak.
Tylko to znowu coś nam zabiera, to nie jest za darmo.
### Odwieczny paradoks
Zawsze Ci starsi mówili - kiedyś było lepiej...nie rozumiem tych młodych czym oni żyją.
Kiedyś było tak samo. To są tylko inne formy tych samych zjawisk. Jesteśmy w jakimś procesie i powtarzalnych pętli zjawisk socjologicznych, nieliczni umieją to zauważyć i nie wpaść w wir.
